---
layout: post
title: "บล็อกนี้ย้ายไปใช้ Jekyll แล้วนะ"
date: '2015-10-01T11:03:00.000+07:00'
author: Pakkapon Phongthawee
tags:
- announcement
modified_time: '2015-09-27T14:27:46.691+07:00'
thumbnail: /assets/images/thumbnail/move-to-jekyll.png
---
ผ่านมา 1 ปีกับอีก 1 เดือนแล้วที่บล็อก Pure's app ใช้ Blogger เป็นระบบหลังบ้าน แต่ทว่าตอนนี้ จากเดิมที่ใช้ Blogger ตอนนี้เปลี่ยนระบบหลังบ้านเป็น Jekyll แล้วครับ โดยฝากไฟล์ไว้กับบริการ Github Pages ส่วนเนื้อหาและหน้าเว็บรวมถึงเทมเพลตทั้งหมดผมได้พอร์ตจาก Blogger มายัง Jekyll เรียบร้อยแล้ว

### ทำไมถึงย้ายมาใช้ Jekyll
ที่ผมย้ายมาใช้ Jekyll แทน Blogger เนื่องด้วยสาเหตุหลักๆคือ SEO (Search Engine Optimization) เนื่องจาก Blogger ด้วยข้อจำกัดของเทมเพลตผมไม่สามารถแต่งได้เท่าที่ต้องการ นอกจากนี้ ตัว Editor สำหรับเขียนเรื่องของ Blogger ยังไม่รองรับการอัปโหลดรูปให้เป็น https ต้องคอยกดแก้ HTML เองทำให้ผมคิดว่ากับการที่ผมต้องมาเขียนเป็น Markdown แทนการใช้ Editor แบบ WYSIYWG คงไม่ต่างกันเท่าใดนัก

### Wordpress,Drupal ฯลฯ ใช้ง่ายกว่าทำไมไม่เลือก
จริงอยู่กว่ามี CMS สำเร็จรูปอีกหลายตัวเช่น Wordpress,Drupal และ Joomla ที่สามารถแก้โค้ดได้หลากหลายตามความต้องการของผมแต่ที่ผมไม่เลือกนั้นมีเหตุผลด้วยกัน 2 อย่างคือ ค่าใช้จ่ายสำหรับเซิฟเวอร์และการบำรุงรักษาเนื่องจาก Blogger เป็นเว็บที่สามารถปล่อยทิ้งไว้ได้ไม่มีค่าใช้จ่าย อีกทั้งเมื่อมีปัญหาด้านความปลอดภัยทาง Google จะดูและให้เอง ซึ่งผมไม่สะดวกที่จะแบกรับภาระไว้เอง เลยใช้ Jekyll เนื่องจากฝากไว้กับทาง Github ได้ฟรี อีกทั้ง Github ยังอัปเดตความปลอดภัยของตัวเองอยู่เสมอจึงไม่มีปัญหาใจส่วนน้


### รู้สึกเสียใจไหมที่ต้องจาก Blogger ไป
ก็ต้องยอมรับว่านิดๆนะ ใช้ตั้งแต่สมัยยังเป็น Beta หน้าเว็บ Control Panel เป็นสีฟ้าๆยังไม่ต้องผูกกลับ Google Account มันทำให้เหมือนจะมีความทรงจำมากมายอยู่ แต่เพราะว่ามันมีความทรงจำที่ไม่อยากจำที่ดันเขียนลงไปอยู่ ผมก็เลยหมั่นไส้กดลบบล็อกเก่าทิ้งไปซะอย่างนั้น

### ย้ายมาใช้ Jekyll ยากไหม
ผมตอบได้เลยว่าไม่ยากเลยครับ แต่อาจจะต้องเป็นผู้ใช้ที่มีประสบการณ์ด้านเขียนโปรแกรม เนื่องจาก Jekyll มีเทมเพลตน้อยมาก ผมเลยนั่งเขียนเทมเพลตของ Pure's app ที่เป็น Blogger มาเป็น Jekyll เองผมใช้เวลาการเขียนอยู่ประมาณ 3 วันก็สามารถย้ายมาได้หมด แต่เนื่องจาก Jekyll เป็นหน้าเว็บแบบ Static ทำให้ต้องเขียนระบบการค้นหาเอง โดยใช้ Javascript ไปดึงข้อมูลมาแสดงอีกทั้งวิดเจ็ทคลังข้อความที่เห็นด้านข้างก็เป็นอีกส่วนที่ผมรู้สึกว่าเขียนค่อนข้างยากเลยละ ส่วนเรื่องโพสนั้นทาง Jekyll มีเครื่องมือสำหรับนำเข้าโพสจากบล็อกต่างๆอยู่แล้วซึ่งลองรับ Blogger ด้วย ซึ่งท่านสามารถดูเครื่องมือสำหรับนำเข้าข้อมูลจาก Blogger มายัง Jekyll ได้ที่ [http://import.jekyllrb.com/docs/blogger/](http://import.jekyllrb.com/docs/blogger/)
