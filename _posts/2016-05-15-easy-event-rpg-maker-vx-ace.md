---
layout: post
title: เหตุการณ์อย่างง่ายใน RPG maker VX ace
date: '2016-05-15T09:10:00.000+07:00'
author: Pakkapon Phongthawee
tags:
- คอมพิวเตอร์
modified_time: '2016-05-15T09:10:00.000+07:00'
thumbnail: /assets/images/thumbnail/easy-event-rpg-maker-vx-ace.png
---
เวลาที่เราเล่นเกมส์นั้นมักจะมีการพูดคุย Cut-scence การต่อสู้ การวิ่งหนีเกิดขึ้น ซึ่งล้วนแต่ใช้เหตุการณ์ (Event) ในการควบคุมสิ่งที่จะเกิดขึ้นในเกมส์ทั้งสิ้น โดยในโปรแกรม RPG maker VX ace เราสามารถสร้างเหตุการณ์ได้ดังนี้

## ประเภทของเหตุการณ์

การสร้างเหตุการณ์ใน RPG maker นั้นทำได้ 2 แบบคือ

### เหตุการณ์ทั่วไป (Common Event)  

โดยเหตุการณ์ทั่วไปจะต่างกับเหตุการณ์คือเหตุการณ์ทั่วไปเปรียบเสมือนการเขียนสคริปสำเร็จรูปที่สามารถถูกเรียกใช้ได้จากทั่วทั้งเกมส์ โดยจะถูกเรียกใช้งานผ่านเหตุการณ์ หรือเรียกใช้งานผ่านสคริปใน Script Editor  ตัวอย่างเช่น การเขียนเหตุการณ์เปิดกล่องไอเทม หรือสุ่มให้มีผีวิ่งไล่ตาม

### เหตุการณ์ (Event)

เป็นเหตุการณ์ที่กำหนดไว้บนเฉพาะไทต์ จะเกิดเหตุการณ์ขึ้นเมื่อเราเดินไปแตะ หรือเดินไปคุย ตัวอย่างเช่น การคุยกับ NPC การเดินตกหลุมตายเป็นต้น

## การสร้างเหตุการณ์

### สร้างเหตุการณ์ทั่วไป

สำหรับเหตุการณ์ทั่วไปนั้น ทำได้โดยการเปิด Database แล้ว จะพบกับแท็ปของ Common Event คลิกที่ List of event commands สำหรับเริ่มสร้างเหตุการณ์ได้ทันที

![](/assets/images/post/easy-event-rpg-maker-vx-ace/common-event-window.png){: .middle-image .medium-image .z-depth-1}

### สร้างเหตุการณ์

ที่แทบด้านบนให้เลือกเป็น Event ก่อน โดยจะเป็นรูปไอคอนเหมือนตัวคนสีฟ้า

![](/assets/images/post/easy-event-rpg-maker-vx-ace/event-mode-bar.png){: .middle-image .z-depth-1}

จากนั้นให้ดับเบิ้ลคลิกบริเวณไทต์ที่จะสร้างเหตุการณ์ขึ้นมา ดังภาพ และอย่าลืมตั้งชื่อเหตุการณ์เพื่อลดความสับสนระหว่างสร้างเกมส์

![](/assets/images/post/easy-event-rpg-maker-vx-ace/event-window-1.png){: .middle-image .medium-image .z-depth-1}

จะเห็นปุ่ม New Event page ใช้สำหรับกรณีที่กลับมาเจอเหตุการณ์ที่เดิมแล้วมีบางอย่างเปลี่ยนไป เช่นตอนแรกยังไม่มีไอเทม ตอนหลังมีไอเทมแล้ว ตัวเกมส์จะเลือกเหตุการณ์จากไทต์เดียวกัน แต่เป็นคนละหน้า (Page) ดังนั้นถ้ามีเหตุการณ์แบบดังกล่างให้กดสร้างหน้าเหตุการณ์ขึ้นมาใหม่ แล้วจะเห็นแท็บของเหตุการณ์เพิ่มขึ้นมาด้านล่าง

![](/assets/images/post/easy-event-rpg-maker-vx-ace/event-page-1.png){: .middle-image .z-depth-1}

เมื่อมีหลายหน้าแล้ว จะเลือกเหตุการณ์ที่ถูกต้องขึ้นมาแสดงได้อย่างไร ก็จะอยู่ตรงบริเวณ เงื่อนไข (Condition) โดยจะมีให้ตัวหลายๆอย่าง เช่น ถ้าเคยเหยียบสวิทมาแล้ว ถ้าค่าต่างๆ เกินกว่าที่กำหนด ถ้ามีไอเทมอยู่กับตัว ถ้ามีตัวละครดังกล่าวอยู่ในปาร์ตี้ ฯลฯ

![](/assets/images/post/easy-event-rpg-maker-vx-ace/condition-1.png){: .middle-image .z-depth-1}

สำหรับในส่วนของกราฟฟิก (Graphic) ใช้สำหรับตั้งค่าสิ่งที่จะแสดงบนไทต์ดังกล่าว เช่นรอบแรกเราเดินมาเจอ NPC ธรรมดา รอบถัดมาเมื่อเปลี่ยนหน้าเหตุการณ์เดินกลับมากลายเป็น NPC หัวขาดแทนก็ตั้งค่าที่บริเวณนี้

![](/assets/images/post/easy-event-rpg-maker-vx-ace/graphic-1.png){: .middle-image .z-depth-1}

และอีกส่วนหนึ่งที่ต้องกำหนดค่าคือ ตัวกระตุ้น (Trigger) ใช้บอกวิธีการเกิดเหตุการณ์โดยมีด้วยกัน 5 แบบคือ

- Action Button คือ ทำงานเมื่อกดคุย เช่น คุยกับ NPC
- Player Contact คือ เมื่อตัวละครเดินไปเหยียบ เช่น เหยียบกับดัก
- Event Contact คือ เมื่อตัวละครเดินไปอยู่ข้างๆ เช่น เลือดลดเมื่อยืนอยู่ข้างๆเสาหินไม่ว่าด้านใดก็แล้วแต่
- Autorun คือ เริ่มทำงานอัตโนมัติเมื่อเข้ามาในแผนที่ เช่น Cut scence
- Pararell process คือ เริ่มทำงานอัตโนมัติ แต่อนุญาตให้เราควบคุมได้ เช่น วิ่งหนีผี

![](/assets/images/post/easy-event-rpg-maker-vx-ace/trigger-1.png){: .middle-image .z-depth-1}

หลังจากนั้นดับเบิ้ลคลิกที่ List of command event  จะแสดงหน้าต่างสำหรับสร้างเหตุการณ์ขึ้นมาโดยมีเหตุการณ์หลายชนิดให้เลือก ในที่นี้ขอสร้างเหตุการณ์ง่ายๆ แบบ Display text

![](/assets/images/post/easy-event-rpg-maker-vx-ace/event-command-1.png){: .middle-image .z-depth-1}

ซึ่ง Display text คือเหตุการณ์ง่ายๆอย่างแสดงข้อความนั่นเอง

![](/assets/images/post/easy-event-rpg-maker-vx-ace/display-text-1.png){: .middle-image .medium-image .z-depth-1}

สุดท้ายก็ไม่ลืมที่จะลองเล่นดูเพื่อตรวจสอบความถูกต้องดู

![](/assets/images/post/easy-event-rpg-maker-vx-ace/play-test-1.png){: .middle-image .medium-image .z-depth-1}
