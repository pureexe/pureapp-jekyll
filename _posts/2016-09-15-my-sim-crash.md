---
layout: post
title: ซิมพังในวันที่ไร้เน็ต
date: '2016-09-15T18:00:00.000+07:00'
author: Pakkapon Phongthawee
tags:
- diary
modified_time: '2016-09-15T18:00:00.000+07:00'
thumbnail: /assets/images/thumbnail/my-sim-crash.jpg
---
วันนี้เป็นวันที่แย่มากวันหนึ่งเลยสำหรับผม วันที่เน็ตหอของผมใช้ไม่ได้ จริงๆมันก็ค่อนข้างเป็นเรื่องปกติที่จะเจอเน็ตหอล่มเป็นครั้งคราว แต่รอบนี้เป็นรอบที่ไม่ปกติอยู่อย่างนึงเพราะ ปกติแล้วเมื่อเน็ตหอล่มผมก็จะใช้เน็ตมือถือเล่นแก้เซ็ง แต่ตอนนี้มือถือของผมมันไม่สัญญาณขึ้นมาเนี่ยนะสิ

เริ่มต้นตอนเช้า ทุกอย่างก็ดูเหมือนจะปกติดีแต่อยู่ๆสัญญาณมือถือผมก็หายไปดื้อๆ ตอนแรกผมใจหายวาบเลย คิดว่า "บอร์ดพัง" คงได้เลิกงามยามดีต้องซื้อมือถือใหม่เสียแล้ว แต่นับเป็นโชคดีว่าเมื่อกลับมาที่หอแล้วนำซิมดีแทคที่มีอยู่ก่อนหน้าใส่เข้าไปในเครื่องแล้วพบว่าสามารถใช้งานได้ปกติ ผมจึงสรุปได้ว่า "ซิมพัง" ไปแล้วนั่นเอง

ขอบคุณที่อยู่ด้วยกันมา 3 ปีนะเจ้าซิม แม้ว่าผมจะสามารถไปขอซิมใหม่ที่ศูนย์บริการได้ก็ตาม แต่ด้วยการที่ผมแทบไม่เคยได้กลับจากมหาวิทยาลัยก่อนพระอาทิตย์ตกเลย จึงไม่สามารถรู้ได้ว่าเมื่อไรกันที่ผมจะได้ไปขอซิมใหม่ที่ศูนย์บริการเสียที

ตอนนี้ผมเลยไม่มีอะไรทำเลย สิ่งที่พอจะทำได้ก็คงทีแค่การเขียนบล็อกนี้เพียงเท่านั้น ต้องขอบคุณที่บล็อกนี้สร้างด้วย Jekyll ทำให้ผมสามารถเขียนตอนที่ยังออฟไลน์อยู่ได้ ไว้เมื่อออนไลน์ได้เมื่อไรแล้วผมจะอัปโหลดโพสนี้ขึ้นบล็อกแล้วกันนะครับ
