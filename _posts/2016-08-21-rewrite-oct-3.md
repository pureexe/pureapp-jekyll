---
layout: post
title: Rewrite 3 ตุลาคม
date: '2016-08-21T18:00:00.000+07:00'
author: Pakkapon Phongthawee
tags:
- เกม
- Rewrite
modified_time: '2016-08-21T18:00:00.000+07:00'
thumbnail: /assets/images/post/rewrite/oct3-kotori.jpg
---
ตัวเกมเปิดขึ้นมาก็จะพูดถึงเวลา ประมาณว่าเราโดดเดี่ยวมาก ไม่เคยมีเพื่อนสนิทเลย จะคุยกับใครก็อึึดอัดไปหมด มีเพียงคนเดียวที่เราคุยแล้วคุยสบายใจคือเพื่อนสมัยเด็กชื่อโคโทริ และตัวเราก็คอยเฝ้าตามหาคำตอบของคำถามๆหนึ่งว่า ความสุขแท้จริงแล้วมันคืออะไรกันแน่ ก่อนที่จะตัดขึ้นเพลงเปิด

พอจบเพลงเปิด ก็จับใจความได้ประมาณว่าเราชื่อ โคทาโร่ เท็นโนจิ ซึ่งกำลังโดนโยชิโนะท้าสู้อยู่ ซึ่งเราก็พยายามบ่ายเบี่ยงไปหลังเลิกเรียน และแน่นอนว่าเราเบี้ยวนัดและกลับบ้าน เมื่อกลับมาบ้าน ก็พบว่าแม่ของโคโทริขอให้เราช่วยออกตามหาโคโทริที่หายไป เราก็เข้าไปหาโคโทริในป่าที่เธอชอบไปอยู่บ่อยๆ ป่านี้แปลกมาก ไม่มีแม้แต่สัตว์หรือว่าแมลงแม้สักตัวเดียว ซึ่งในอนิเมะเองก็ไม่ได้อธิบายในส่วนนี้ไว้ บรรยากาศก็วังเวงมาก ไม่เห็นเหมือนอนิเมะเลย แล้วช่วงนี้ก็จะอธิบายระบบ Mappie ที่เราใช้เดินในเกม เราเดินไปเจอกับ ช้างแมมมอส ซึ่งส่วนนี้ผมว่าเป็นความเข้าใจผิดของโคทาโร่เอง เพราะมันเองก็ไม่เคยเห็นแมมอสมาก่อย

ถัดจากเจอตัวปุกปุยนั่นเราก็เดินไปเจอโคโทรินอนหลับอยู่ ตรงจุดนี้จะมีช้อยขึ้นมาให้เลือกว่า จะล่อเธอด้วยของที่ชอบ หรือไล่เธอด้วยของที่เกลียด ผมเลือกล่อด้วยของที่ชอบ นั่นคือเหรียญ เธอก็ยอมเดินตามเหรียญมาแต่โดยดี และก็พาไปส่งที่บ้านเป็นอันเรียบร้อย

กลับเข้ามาในบ้านของเรา เรานอนแล้วรู้สึกว่ามีมือเย็นๆมาดึงแขนของเรา เราสะดุ้งตื่นคิดว่าฝันไป แต่พอมองที่ข้อมือของเราแล้วมีรอยช้ำอยู่ เราเลยตกใจสลบไปแล้วก็ตื่นอีกทีตอนเช้า ตัดเข้าวันที่ 4 ตุลาคม

ซึ่งเนื้อเรื่องในวันนี้เป็นไปตามอนิเมะ อาจจะมีบางฉากที่หายไป เช่น โคโทริไม่ได้มาแนกเราออกจากโยชิโนะตอนที่ทะเลาะกัน และไม่มีหัวหน้าห้องโผล่เข้ามาแจม แต่ไม่ใช่เรื่องใหญ่อะไรนัก ซึ่งตอนนี้เวลาที่ผมนั่งเล่นประมาณ ชั่วโมงครึ่งได้เนื้อเรื่องเท่ากับฉากอนิเมะเพียง 15 นาทีเท่านั้นเอง

## หมายเหตุ
เราในที่นี้ผมขอเรียกแทนโคทาโร่นะครับ
