---
layout: post
title: แนวโน้มการสร้างปัญญาประดิษฐ์ในไทย ปี 2558
date: 2015-11-27T23:46:00.000+07:00
author: Pakkapon Phongthawee
tags:
- วิทยาศาสตร์
modified_time: 2015-11-27T23:46:00.000+07:00
thumbnail: /assets/images/thumbnail/thailand-ai-trend-2015.png
---
ทุกๆปีจะมีการแข่งขันการเขียนโปรแกรมคอมพิวเตอร์แห่งชาติ (NSC) ปีนี้จัดเป็นครั้งที่ 18 และปีนี้มีหัวข้อพิเศษนั่นคือ **Artificial Intelligence Application** ซึ่งนี้หัวข้อนี้น่าจะเป็นตัวชี้วัดได้ดีว่า ประเทศไทยกำลังมีแนวโน้มในการสร้างปัญญาประดิษฐ์ไปในด้านใด

โดยการแข่งขันโปรแกรมประเภท Artificial Intelligence Application มีผู้เข้าร่วมทั้งสิ้น 34 โครงการจากทั้งหมดทุกประเภทรวมกัน 1,659 โครงการ

## แบ่งตามหัวข้อ

ซึ่งเราสามารถแบ่งหัวข้อ  Artificial Intelligence Application ตามที่ได้อธิบายไว้บนหน้าเว็บของ NSC ยังแบ่งย่อยได้อีกเป็น 8 หัวข้อ ประกอบไปด้วย

- **คอมพิวเตอร์วิทัศน์ (Computer vision)** เป็นโปรแกรมที่เกี่ยวข้องกับการมองเห็น การรู้จำภาพ และประมวลผลภาพ (Image processing) เป็นต้น

- **การเรียนรู้ของเครื่อง (Machine learning)** เป็นโปรแกรมที่เกี่ยวกับกระบวนการเรียนรู้ ทำให้เครื่องจักรสามารถเรียนรู้สิ่งใหม่ๆ ได้คล้ายมนุษย์ เช่น การสังเคราะห์โปรแกรมหรือกฏ (Program and rule synthesis) การคิดให้เหตุผล (Inference หรือ Automated reasoning) เพื่อให้เหตุผลในการแก้ปัญหาต่าง ๆ อย่างอัตโนมัติจากความรู้ที่มีอยู่ในเครื่อง การให้เหตุผลด้วยวิธีใดนั้นขึ้นอยู่

- **ระบบผู้เชี่ยวชาญ (Expert system)** เป็นโปรแกรมที่เกี่ยวกับการจัดเก็บและการใช้งานความรู้ความเชี่ยวชาญในเรื่องใดเฉพาะอย่าง เช่น การแพทย์หรือวิทยาศาสตร์ จุดประสงค์ของโปรแกรม คือ การให้คำปรึกษาแทนผู้เชี่ยวชาญ โดยคอยตอบคำตอบเกี่ยวกับปัญหาต่าง ๆ

- **วิทยาการหุ่นยนต์ (Robotics)** เป็นโปรแกรมเกี่ยวกับการสร้างหุ่นยนต์หรือสมองกลที่ข่วยงาน มนุษย์ได้

- **การประมวลผลภาษาธรรมชาติ (Natural language processing)**
เป็นโปรแกรมในการจัดการภาษามนุษย์ เช่น การแปลภาษา การวิเคราะห์ประโยค การเข้าใจความหมายข้อความ การสืบค้นข้อมูล การย่อความ การแปลงเสียงพูดเป็นตัวอักษร การแปลงตัวอักษรเป็นเสียงพูด การถามตอบอัตโนมัติ เป็นต้น

- **การแทนความรู้ (Knowledge representation)** เป็นโปรแกรมที่เกี่ยวข้องกับวิธีการจัดเก็บความรู้ (Knowledge) ไว้ในเครื่องคอมพิวเตอร์ โดยอยู่ในรูปแบบที่กระทัดรัด ประหยัดหน่วยความจำ นำความรู้ที่เก็บไว้นี้ไปใช้ในการให้เหตุผล และ การเรียนรู้ความรู้ใหม่ ๆ ด้วยเทคนิคการเรียนรู้ของเครื่อง การออกแบบการจัดเก็บความรู้ ทั้งความรู้ที่แน่นอน (Certain knowledge) ด้วยตรรกศาสตร์ เช่น First order logic หรือ Propositional logic และ ความรู้ที่มีความไม่แน่นอนมาเกี่ยวข้อง (Uncertain knowledge) เช่น ฟัซซี่ลอจิก (Fuzzy logic) และเครือข่ายแบบเบย์ (Bayesian networks)

- **ชีวิตประดิษฐ์ (Artificial life)** เป็นโปรแกรมเกี่ยวกับพฤติกรรมของชีวิตเทียมที่เราออกแบบและสร้างขึ้น

- **ปัญญาประดิษฐ์แบบกระจาย (Distributed Artificial Intelligence)** เป็นโปรแกรมปัญญาประดิษฐ์ที่ทำงานบนเครื่องคอมพิวเตอร์หลาย ๆ เครื่อง เพื่อบรรลุงานที่ได้รับมอบหมาย

ซึ่งผมจะแสดงตารางจำนวนผู้เข้าแข่งขันในแต่ละหัวข้อ โดยจัดหมวดหมู่จากชื่อเรื่องด้วยความเข้าใจของผมเอง หากผิดพลาดในการจัดหมวดหมู่หัวข้ออย่างไรผมก็ขออภัยมา ณ ที่นี้ด้วย

### หัวข้อที่ได้รับการสนใจ

{:.striped .bordered}
|ชื่อหัวข้อ|โครงการ|
| ------------- | ------------- |
|คอมพิวเตอร์วิทัศน์|11|
|การเรียนรู้ของเครื่อง|7|
|ระบบผู้เชี่ยวชาญ|7|
|วิทยาการหุ่นยนต์|5|
|การประมวลผลภาษาธรรมชาติ|3|
|การแทนความรู้|1|
|ชีวิตประดิษฐ์|0|
|ปัญญาประดิษฐ์แบบกระจาย|0|

### คอมพิวเตอร์วิทัศน์

1. อุปกรณ์แจ้งเตือนอาารง่วงนอนขณะขับรถโดยการตรวจจับดวงตา
2. ระบบนับรถยนต์อัตโนมัติ
3. การตรวจจับเลขสายรถประจำทางบนภาพถ่าย
4. โปรแกรมการจำแนกฟันจากภาพเอกซเรย์โดยวิธีการเข้าคู่รูปแบบ
5. โปรแกรมวิเคราะห์กระดาษคำตอบแบบตัวเลือก ด้วยการประมวลผลภาพดิจิตอล
6. แอปพลิเคชันการแสดงภาพล้อแม็กรถยนต์โดยใช้เทคโนโลยีเสมือนจริง
7. การสร้างตัวละครเสมือนที่คล้ายคลึงกับผู้ใช้โดยใช้รูปถ่ายหน้าตรง
8. ระบบเซ็นเซอร์ภาพอัตโนมัติ
9. การใช้ใบหน้าควบคุมแท็บแล็ตคอมพิวเตอร์ (กรณีศึกษา : การใช้ใบหน้าควบคุมไฟล์ PDF)
10. อุปกรณ์ควบคุมกล้องถ่ายภาพตามแทรคกิ้ง
11. เครื่องตรวจสอบลักษณะเท้า

### การเรียนรู้ของเครื่อง

1. ระบบการจำแนกความรู้สึกแบบสองภาษาอัลกอริทึมการเรียนรู้แบบมีผู้สอน
2. การคาดการณ์ดัชนีราคาหุ้นขึ้นอยู่กับอนุกรมเวลาและวิธีการหาค่าที่เหมาะสมแบบกลุ่มอนุภาค
3. แอปพลิเคชั่นทำนายแนวโน้มของหุ้นโดยการวิเคราะห์ข้อมูลด้วยการเรียนรู้เชิงลึก
4. เว็บแอปพลิเคชั่นการจำแนกพันธุ์สุนัขโดยวิธีการการเรียนรู้เชิงลึก
5. โปรแกรมจำแนกประเภทอาหารของอาหารไทยยอดนิยม 5 ชนิด
6. โปรแกรมสำหรับตรวจจับและแยกชนิดเชื้อมาลาเรีย
7. ระบบคาดการณ์ฝนตกและการประมวลผลภาพเพื่อวัดระดับน้ำท่วม

### ระบบผู้เชี่ยวชาญ

1. แอพพลิเคชั่นการค้นหาเส้นทางที่สั้นที่สุดในการบอกตำแหน่งห้องในรูปแบบ 3D ภายในมหาวิทยาลัยเทคโนโลยีราชมงคลล้านนา เชียงราย
2. ระบบแนะนำการเลือกหลักสูตรเรียนภาษาอังกฤษโดยใช้เทคนิคตัวกรองแบบอิงเนื้อหา กรณีศึกษาศูนย์แนะแนวศึกษาต่อออสเตรเลีย (AVSS)
3. โปรแกรมแนะนำทรงผมจากลักษณะของใบหน้าสำหรับผู้หญิง
4. กูรูด้านอาหารและการออกกำลังกาย
5. ระบบผู้เชี่ยวชาญประวัติศาสตร์บุคคลในราชวงศ์จักรี
6. ระบบปัญญาประดิษฐ์เพื่อส่งเสริมการออม
7. ระบบเว็บเบสเพื่อวินิจฉัยโรคเบื้องต้นและแนะนำการรักษาด้วยสมุนไพร

### วิทยาการหุ่นยนต์

1. การประยุกต์ใช้ระบบนิวแมติกส์ร่วมกับ PLC ในการสร้างหุ่นยนต์เล่นดนตรีอัตโนมัติร่วมกับมนุษย์
2. หุ่นยนต์เลียนแบบ
3. แขนกลคัดแยกขนาดไข่ไก่
4. เครื่องขายเสื้ออัตโนมัติ
5. มือกล

### การประมวลผลภาษาธรรมชาติ

1. การวิเคราะห์อารมณ์และความรู้สึกจากข้อความรีวิวผลิตภัณฑ์เครื่องสำอาง
2. ระบบจำแนกระดับอารมณ์สำหรับภาษาไทย
3. เว็บแอพลิเคชันสำหรับการสกัดข้อเท็จจริงจากข้อความภาษาไทย

### การแทนความรู้

1. การเยื้องเพื่อการรู้จำภาษาธรรมชาติอย่างชาญฉลาด

## แบ่งตามสถานศึกษา

{:.striped .bordered}
|สถาบันศึกษา|โครงการ|
| ------------- | ------------- |
|สถาบันเทคโนโลยีพระจอมเกล้าเจ้าคุณทหารลาดกระบัง|6|
|มหาวิทยาลัยศิลปากร วิทยาเขตพระราชวังสนามจันทร์|4|
|มหาวิทยาลัยสงขลานครินทร์ วิทยาเขตภูเก็ต|4|
|มหาวิทยาลัยขอนแก่น|3|
|มหาวิทยาลัยศรีนครินทรวิโรฒ|3|
|จุฬาลงกรณ์มหาวิทยาลัย|2|
|มหาวิทยาลัยเกษตรศาสตร์ กำแพงแสน|2|
|มหาวิทยาลัยเทคโนโลยีราชมงคลล้านนา วิทยาเขตเชียงราย|1|
|มหาวิทยาลัยมหาสารคาม|1|
|สถาบันเทคโนโลยีนานาชาติสิรินธร|1|
|มหาวิทยาลัยเทคโนโลยีพระจอมเกล้าธนบุรี|1|
|โรงเรียนจุฬาภรณราชวิทยาลัย ชลบุรี|1|
|มหาวิทยาลัยเกษตรศาสตร์|1|
|มหาวิทยาลัยมหิดล วิทยาเขตศาลายา|1|
|มหาวิทยาลัยสงขลานครินทร์|1|
|มหาวิทยาลัยทักษิณ|1|
|ไม่ระบุ|1|

**หมายเหตุ:** มหาวิทยาลัยเกษตรศาสตร์และมหาวิทยาลัยสงขลานครินทร์มีโครงการที่ไม่ได้ระบุวิทยาเขต มหาวิทยาลัยละ 1 โครงการ

## ทิ้งท้าย

ผลนี้ไม่อาจจะไม่ใช่แนวโน้มที่ไม่แน่นอน เพราะอาจจะมีผลงานที่ไม่ส่งประกวดก็ได้ ดังนั้นใช้เพียงแค่ประกอบการตัดสินใจเท่านั้น ไม่ควรยึดถือผลนี้เป็นหลักนะครับ


อ้างอิง : [ข้อมูลจากระบบ GENA](http://nsc.siit.tu.ac.th/GENA/list_of_registered_projects.php)
