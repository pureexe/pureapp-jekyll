---
layout: post
title: "รู้จักกับ Jekyll : CMS สุดแปลก"
date: '2015-07-30T00:05:00.001+07:00'
author: Pakkapon Phongthawee
tags:
- "สอน"
- คอมพิวเตอร์
modified_time: '2015-09-27T19:27:12.048+07:00'
thumbnail: https://1.bp.blogspot.com/-dx5zS-W_t-o/VbjyhYjSNOI/AAAAAAAAZ9Y/yhvcQBNgdpw/s1600/jekyll-logo.png
blogger_id: tag:blogger.com,1999:blog-3103072889085475591.post-7482603371489427804
blogger_orig_url: http://www.pureapp.in.th/2015/07/introduce-jekyll.html
---
ถ้าคุณนึกถึง CMS คุณจะนึกถึงอะไร ถ้าเป็นผมจะคิดถึงโค้ดที่เมื่อเราลากขึ้นไปวางบนเซิฟเวอร์แล้ว เมื่อคลิกไม่กี่ที แต่งนิดปรุงหน่อย เพิ่มโค้ดลงไปบ้างเล็กน้อยเราจะได้เว็บที่สมบูรณ์แบบสุดๆออกมา ซึ่งมันเป็นอะไรที่ใช้งานได้ง่ายมาก แม้บางที่คนใช้จะไม่มีความรู้เรื่องการเขียนโปรแกรมแม้แต่นิดเดียวก็สามารถสร้างเว็บออกมาได้ง่ายได้ และหน้าตาที่ทุกๆคนคิดถึงก็คงจะเป็นแบบนี้

![](https://4.bp.blogspot.com/-7ZHgvk6GJKo/Vbj8RdyrqnI/AAAAAAAAZ9o/CeJ7IRJhmyA/s320/wp.png){: .small-image .middle-image}

แต่ทว่า Jekyll (เจเกิล) นั้นไม่ได้สามารถลากและวางธรรมดาๆได้เหมือน CMS ทั่วไป หน้าตาของมันนั้นเป็น command line ที่เห็นแล้วดูใช้งานยากสุดๆ

![](https://3.bp.blogspot.com/-qk0tMEqwlKY/Vbj-4TgxyKI/AAAAAAAAZ90/ssYoi_aMJb8/s1600/jekyll-userinterface.png){: .small-image .middle-image}

นี่ก็เพียงพอที่จะบอกได้ว่า Jekyll ไม่ได้ถูกออกแบบมาให้ใช้กับมือใหม่ แต่มันสร้างขึ้นเพื่อให้มือเก๋าเป็นคนใช้งาน ซึ่งสิ่งที่เราควรรู้ก่อนใช้ Jekyll ก็คือพื้นฐานในการเขียนเว็บ front-end ทั่วไป เช่น html markdown css sass เป็นต้น

ต่อขออธิบายก่อนว่า Jekyll เป็น CMS นี่ใช้เพื่อสร้าง static webpage [(เว็บเพจสถิต)](https://th.wikipedia.org/wiki/เว็บเพจสถิต)  ซึ่งต่างจาก wordpress,ghost,drupal หรือ joomla ซึ่งเป็น dynamic webpage [(เว็บเพจพลวัต)](https://th.wikipedia.org/wiki/เว็บเพจพลวัต)  นั่นก็คือเซิฟเวอร์ที่นำหน้าเว็บที่สร้างจาก Jekyll ไปวางไม่จำเป็นต้องมีฐานข้อมูลหรือตัวแปลงภาษาใดๆ เนื่องจาก Jekyll ได้ทำการแปลงโค้ดให้กลายเป็น html ตั้งแต่อยู่บนเครื่องของโปรแกรมเมอร์แล้ว

ด้วยการที่ Jekyll ไม่ต้องประมวลผลบนเซิฟเวอร์นี่เอง ทำให้เป็น CMS ที่น่าสนใจอีกตัวนึง เพราะเราไม่ต้องตามอัปเดต CMS บ่อยๆ เพื่อแก้ปัญหาบัคความปลอดภัย เนื่องจากแทบเป็นไปไม่ได้ที่จะแฮกเว็บที่เป็น static page  และใช้ทรัพยากรของเซิฟเวอร์น้อยทำให้สามารถรองรับคนได้ปริมาณมากแม้ไม่ได้ใช้เซิฟเวอร์ราคาแพง

นอกจากนี้แล้วเบื้องหลังบริการ Github Pages ก็มีการใช้งาน Jekyll อีกด้วย

และจากที่ผมได้ลองใช้ Jekyll มาสักระยะ ผมจึงขอสรุปข้อดีและข้อเสียของ Jekyll ไว้ดังนี้

####ข้อดี
1. ใช้ทรัพยากรเซิฟเวอร์น้อย
2. ไม่จำเป็นต้องอัปเดตบ่อยๆ

####ข้อเสีย
1. ใช้งานยากจำเป็นต้องมีความรู้ด้านการเขียนโปรแกรมในการใช้งาน
2. ไม่สามารถใช้ความสามารถที่เป็น dynamic ได้เช่นค้นหา

แล้วไว้วันหลัง ผมจะมาสอนวิธีการใช้งาน Jekyll แบบละเอียดครับ
