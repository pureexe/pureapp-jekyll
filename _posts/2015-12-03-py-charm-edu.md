---
layout: post
title: PyCharm Edu โปรแกรมสอนภาษาไพทอน
date: 2015-12-03T17:00:00.000+07:00
author: Pakkapon Phongthawee
tags:
- review
modified_time: 2015-12-03T23:17:15.000+07:00
thumbnail: /assets/images/thumbnail/py-charm-edu.png
---

ภาษาไพทอนก็เป็นอีกภาษาหนึ่งที่น่าสนใจไม่น้อยสำหรับการเขียนโปรแกรม เนื่องจากสามารถใช้งานได้หลากหลาย ผมเองก็เคยเขียนไพทอนเป็นเมื่อนานมาแล้ว แต่พอการเวลาผ่านไปไม่ได้ใช้งานความรู้นั้นก็หายไปตามการเวลาเช่นกัน วันนี้ผมเลยมาหัดเขียนไพทอนใหม่จากศูนย์อีกครั้ง โดยครั้งนี้ผมจะลองหัดเรียนกับโปรแกรม PyCharm Edu ครับ

## PyCharm Edu

![](/assets/images/post/py-charm-edu/py-charm-launch.png){: .middle-image .small-image }

**PyCharm Edu** คือโปรแกรมที่เราจะหัดใช้เขียนไพทอนกันครับ เป็นโปรแกรมที่สามารถใช้งานได้ฟรีครับ สามารถใช้งานได้ง่ายแม้จะไม่เคยมีประสบการณ์ในการเขียนโค้ดมาก่อน มีทั้งสำหรับระบบปฏิบัติการ วินโดว์ ลินุ๊กส์ และแมค สามารถดาวน์โหลดได้ที่ [PyCharm Edu](https://www.jetbrains.com/pycharm-edu/) ครับ

## ลองใช้งาน

![](/assets/images/post/py-charm-edu/001-open.png){: .middle-image .small-image }

หลังจากติดตั้งเสร็จสิ้นเมื่อเปิดขึ้นมาก็จะพบกับปุ่มให้เลือก **Introduction to Python** เราจะทำการคลิกปุ่มนี้เพื่อเริ่มต้นเรียนไพทอนกันครับ

![](/assets/images/post/py-charm-edu/002-first-intro.png){: .middle-image .small-image }

หน้าตาเมื่อเปิดขึ้นมาแล้วก็จะมีลักษณะคล้ายกับโปรแกรม Intellij เนื่องจากบริษัทที่พัฒนา PyCharm ก็คือบริษัท jetbrains ซึ่งเป็นเจ้าของเดียวกันนั่นเอง โดยหน้าจอเริ่มต้นจะแบ่งเป็น 3 ส่วนคือ ฝั่งซ้ายจะเป็นชื่อบทเรียน ตรงกลางเป็นโค้ดที่เราจะต้องพิมพ์ ฝั่งขวาเป็นคำแนะนำในการเขียนโค้ด และเมื่อรันจะมีคอนโซลสำหรับแสดงผลลัพธ์ปรากฏมาบริเวณด้านล่าง

![](/assets/images/post/py-charm-edu/003-hello-world.png){: .middle-image .small-image }

โปรแกรมแรกที่ให้เขียนคือ **Hello world!** นั่นเอง

![](/assets/images/post/py-charm-edu/004-congaturation.png){: .middle-image .small-image }

ที่บริเวณจอฝั่งขวาจะมีปุ่มรูปเครื่องหมายถูกอยู่ หากเราทำทุกอย่างถูกต้องแล้วเมื่อเรากดจะมีกล่องข้อความขึ้นว่า Congratulations! พร้อมกับเปิดคอนโซลเพื่อแสดงผลลัพธ์ของโปรแกรมที่เราเขียนที่ด้านล่างของจอ

![](/assets/images/post/py-charm-edu/005-console.png){: .middle-image .small-image }

โดยคอนโซลที่ปรากฏขึ้นมาบริเวณด้านล่างจอสามารถแสดงผลและรับค่าเข้าได้ไว้ ตามที่เราเขียนโปรแกรมไว้ โดยการรับค่าเข้า สามารถพิมพ์ข้อมูลนำเข้าลงไปในคอนโซลได้เลย

![](/assets/images/post/py-charm-edu/006-project-list.png){: .middle-image .small-image }

โดยบทเรียนมีทั้งสิ้น 50 เรื่อง เริ่มต้นสอนเราตั้งแต่พื้นฐานจนทำให้เราสามารถเขียนไพทอนได้เลยครับ ซึ่งผมก็หวังเป็นอย่างยิ่งว่าท่านผู้อ่านจะสามารถเขียนภาษาไพทอนได้กันในเร็วๆนี้นะครับ
