---
layout: post
title: "กฏโลปิตาล"
date: '2015-10-26T14:40:00.000+07:00'
author: Pakkapon Phongthawee
tags:
- "คณิตศาสตร์"
modified_time: '2015-10-26T16:15:00.000+07:00'
thumbnail: /assets/images/thumbnail/lhopital-rule.png
mathjax: true
---
ในการหาลิมิตว่าเข้าใกล้ค่าใด แต่เดิมเราใช้การจัดรูปแต่ในบางครั้งค่าอยู่ในรูปแบบที่ไม่สามารถจัดรูปได้ เราสามารถใช้กฏของโลปิตาลในการหาค่าลิมิตออกมาว่าเข้าใกล้ค่าอะไรได้

ซึ่งยังมีรูปแบบไม่กำหนดที่จะเรียนในบทนี้มีทั้งสิ้น 7 แบบได้แก่ $$\frac{0}{0}$$, $$\frac{\infty}{\infty}$$,  $$\infty-\infty$$, $$0\cdot\infty$$, $$0^0$$, $$1^\infty$$ และ $$\infty^0$$ ซึ่งแบ่งแยกกรณีออกเป็นแบบต่างๆได้ดังนี้

##กรณี $$\frac{0}{0}$$ หรือ $$\frac{\infty}{\infty}$$

หากสมการอยู่ในรูปของ $$\frac{0}{0}$$ หรือ $$\frac{\infty}{\infty}$$ สามารถทำการหาอนุพันธ์ไปเรื่อยจนกว่าจะได้คำตอบของลิมิต ได้จากการหาอนุพันธ์ของตัวเศษและตัวส่วน

**ตัวอย่าง** เราจะหาอนุพันธ์ของ
$$\lim\limits_{x \to 2} \frac{2x^2-5x+2}{5x^2-7x+6}$$
ซึ่งเมื่อแทนค่าและจะพบว่าอยู่ในรูปแบบของ$$\frac{0}{0}$$

ทำการหาอนุพันธ์ทั้งเศษและส่วนได้ว่า
$$\lim\limits_{x \to 2} \frac{\frac{d}{dx}2x^2-5x+2}{\frac{d}{dx}5x^2-7x+6} = \lim\limits_{x \to 2} \frac{4x-5}{10x-7}$$

ซึ่งเมื่อทำการแทนค่าใน
$$\lim\limits_{x \to 2} \frac{4x-5}{10x-7}$$
จะพบว่ามีค่าเท่ากับ $$\frac{3}{13}$$

หรือหากพบว่าค่ายังคงเป็น $$\frac{0}{0}$$ หรือ $$\frac{\infty}{\infty}$$ ก็ให้ทำการใช้กฏโลปิตาลต่อไปจนกว่าจะไม่สามารถใช้กฏโลปิตาลได้

##กรณี $$0\cdot\infty$$

เราไม่สามารถใช้งานกฏโลปิตาลกับรูปแบบนี้ได้โดยตรง แต่เราสามารถจัดรูปให้ $$0\cdot\infty$$ อยู่ในรูปแบบของ $$\frac{0}{0}$$ หรือ $$\frac{\infty}{\infty}$$ ได้ โดยการเปลี่ยนรูปจาก $$f(x)g(x) = \frac{f(x)}{\frac{1}{g(x)}}$$ หรือ $$f(x)g(x) = \frac{g(x)}{\frac{1}{f(x)}}$$

##กรณี $$\infty-\infty$$
มักพบในโจทย์ที่เป็น **ตรีโกณมิติ** ดังนั้นจึงจำเป็นต้องใช้ความรู้ด้านเอกลักษณ์ตรีโกณมิติ และการหาอนุพันธ์ของตรีโกณมิติเข้าช่วยในการจัดรูปให้กลายเป็นรูปแบบของ $$\frac{0}{0}$$ หรือ $$\frac{\infty}{\infty}$$

####เอกลักษณ์ตรีโกณมิติที่ควรจำ เช่น  
- .  $$\sin^2(x)+cos^2(x) = 1$$
- .  $$\sin(x+y) = \sin(x)\cos(y)+\sin(y)\cos(x)$$
- .  $$2\sin x \cos y=\sin \left(x+y\right) + \sin \left(x-y\right)$$


##กรณี $$0^0$$, $$1^\infty$$ และ $$\infty^0$$
สำหรับทั้ง 3 กรณีนี้เราต้องใช้การเทค $$ln$$ เข้าไปในสมการเพื่อดึงตัวยกกำลังลงมาเพื่อให้ใช้กฏโลปิตาลได้ก่อนคืนสู่ค่าเดิมด้วยการนำคำตอบที่ได้ไปใช้ยกกำลังกับฐาน $$e$$ เพื่อให้ได้คำตอบที่ต้องการ

**ตัวอย่าง** $$\lim\limits_{x \to 0^+}(1+3x)^\frac{1}{2x}$$

กำหนดให้ $$y = (1+3x)^\frac{1}{2x}$$

ได้ว่า $$ln \ y = \frac{1}{2x}\ ln\ (1+3x)$$

จัดรูปได้ $$ln \ y = \frac{ln\ (1+3x)}{2x}$$

จะเห็นว่าตอนนี้เมื่อนำ $$ln\ y$$ กับไปอยู่ในลิมิตจะอยู่ในรูปแบบของ $$\frac{0}{0}$$

จึงได้ว่า $$\lim\limits_{x \to 0^+}ln \ y = \lim\limits_{x \to 0^+}\frac{ln\ (1+3x)}{2x}$$

ใช้กฏของโลปิตาลได้ว่า $$\lim\limits_{x \to 0^+}ln \ y = \lim\limits_{x \to 0^+}\frac{\frac{1}{1+3x}(3)}{2}$$

จัดรูปได้ $$\lim\limits_{x \to 0^+}ln \ y = \frac{3}{2}$$

นำ $$ln$$ ออกไปได้ว่า $$\lim\limits_{x \to 0^+} y = e^\frac{3}{2}$$

ดังนั้นตอบ $$e^\frac{3}{2}$$

##สรุปโดยสังเขป
กฏโลปิตาลจะช่วยให้เราสามารถค่าของลิมิตได้เร็วขึ้นแต่เราจำเป็นต้องรู้วิธีการหาอนุพันธ์มาก่อนแล้วด้วยจึงจะช่วยให้เราสามารถหาค่าลิมิตได้ง่ายขึ้น
