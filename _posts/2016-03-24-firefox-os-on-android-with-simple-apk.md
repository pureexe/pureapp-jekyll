---
layout: post
title: ลองใช้ FirefoxOS ผ่าน Android ง่ายๆ แค่ลง APK
date: '2016-03-24T08:55:00.000+07:00'
author: Pakkapon Phongthawee
tags:
- computer
modified_time: '2016-03-24708:55:00.000+07:00'
thumbnail: /assets/images/thumbnail/firefox-os-on-android-with-simple-apk.png
---
FirefoxOS คือระบบปฏิบัติการที่เขียนขึ้นมาด้วย HTML5 เพื่อแสดงถึงพลังของ Web technology ซึ่งแต่เดิมทีถูกเขียนขึ้นโดยใช้รากฐานเดียวกับ Android ซึ่งเมื่อก่อนเราต้องใช้การพอร์ตระบบปฏิบัติการมา จึงจะสามารถใช้งานได้ และเจ้า FirefoxOS ก็ถูกพอร์ตไปยังอุปกรณ์เพียงไม่กี่รุ่นเท่านั้น ซึ่งคงไม่เพียงพอต่อการ (ทดลอง) ใช้งานในวงกว้าง


แต่ว่าในปัจจุบันเราไม่ต้องลำบากพอร์ตระบบปฏิบัติการมาอีกแล้ว เพียงแค่เรามีระบบปฏิบัติการ Android อยู่สามารถ ติดตั้งไฟล์ APK เพื่อสัมผัสประสบการณ์ FirefoxOS ได้ทันที่ โดยสามารถดาวน์โหลด APK ได้ที่ [Mozilla Firefox OS](https://www.mozilla.org/en-US/firefox/os/)

![](/assets/images/post/firefox-os-on-android-with-simple-apk/apk-size.png){: .middle-image .small-image .z-depth-1}

ขนาดไฟล์หลังจากดาวน์โหลดแล้วมีขนาดอยู่ที่ประมาณ 89 Mb ซึ่งถือว่าไม่ใหญ่มากเมื่อเทียบกับขนาดของระบบปฏิบัติการในทุกวันนี้ แต่สิ่งที่บรรจุไว้ใน มีเกือบทุกส่วนของระบบปฏิบัติการของ FirefoxOS ไม่ใช่แค่แอปจำลองเท่านั้น แต่นี้คือของจริงที่ถูกพอร์ตมาให้อยู่ในรูปแบบของ APK

![](/assets/images/post/firefox-os-on-android-with-simple-apk/install-page.png){: .middle-image .small-image .z-depth-1}

การติดตั้งก็เหมือน APK ปกติโดยสิทธิที่ของใช้งานมีไม่มากเท่าไรนัก อาจทำให้ระบบไม่เต็มประสิทธิภาพเท่าที่ควร แต่ไม่เป็นปัญหาเท่าใดนักสำหรับการลองใช้งาน

![](/assets/images/post/firefox-os-on-android-with-simple-apk/launch.png){: .middle-image .small-image .z-depth-1}

เมื่อติดตั้งแอปแล้วจะไม่ปรากฏไอคอนของ FirefoxOS บนตัวเรียกแอป ให้เรากดปุ่มโฮมจากนั้นจะมีตัวเรียกใช้งานชื่อ Firefox OS developer preview ปรากฏขึ้นมา ให้ทำการแตะเพื่อเลือกเป็น Firefox OS

![](/assets/images/post/firefox-os-on-android-with-simple-apk/startup.png){: .middle-image .small-image .z-depth-1}

เมื่อเปิดใช้งานจะขึ้นเหมือนภาพเปิดเครื่อง FirefoxOS โดยอุปกรณ์ที่ผมได้ทำการทดสอบใช้งาน FirefoxOS นี้คือ LG G3 (รุ่น 16GB โมเดล D855) ซึ่งใช้งานระบบปฏิบัติการณ์ Android 6.0.1 (CyanogenMod 13)

![](/assets/images/post/firefox-os-on-android-with-simple-apk/launcher.png){: .middle-image .small-image .z-depth-1}

เมื่อทำการโหลดระบบปฏิบัติการ FirefoxOS เรียบร้อยแล้วจะปรากฏหน้าตัวเรียกใช้เป็น FirefoxOS ซึ่งนะขณะที่ผมได้เขียนบล็อกนี้เป็น FirefoxOS 2.5 เมื่อได้ทำการล็อคหน้าจอ พบว่าหน้าจอล็อคยังคงเป็นของระบบปฏิบัติการแอนดรอยไม่ใช่ FirefoxOS เช่นเดียวกันแถบนำทางยังคงเป็นของ Android ส่วนแถบสถานะนั้นถูกแทนที่ด้วยของ FirefoxOS แล้วแต่ยังสามารถเรียกของ Android ลงมาได้ด้วยการปัดลงซ้ำสองครั้ง

![](/assets/images/post/firefox-os-on-android-with-simple-apk/android-app.png){: .middle-image .small-image .z-depth-1}

แอปของระบบปฏิบัติการ Android ถูกดึงมาแสดงผลในหน้านี้ด้วยเช่นกัน ซึ่งเมื่อเราแตะแอปดังกล่าวแล้วจะเปิดแอปของระบบปฏิบัติการ Android ขึ้นมาทันที ซึ่งในส่วนนี้เราสามารถเข้าแอปตั้งค่าของ Android เพื่อถอนการติดตั้ง FirefoxOS ได้จากที่นี่

![](/assets/images/post/firefox-os-on-android-with-simple-apk/settings.png){: .middle-image .small-image .z-depth-1}

หน้าตั้งค่าที่เป็นของ FirefoxOS จริงๆ สามารถตั้งค่าต่างๆ ให้กับระบบได้จากที่นี่ แต่เหมือนว่าจะยังมีปัญหากับการเชื่อมต่อกับฮาร์ดแวร์สำหรับบางการตั้งค่าอยู่เหมือนกัน

![](/assets/images/post/firefox-os-on-android-with-simple-apk/wifi.png){: .middle-image .small-image .z-depth-1}

ตัวอย่างเช่นการตั้งค่า Wi-Fi ระบบ FirefoxOS ไม่ได้เปิด Wi-Fi อยู่แต่ที่แถบสถานะของ Android บอกว่าเชื่อมต่อ Wi-Fi อยู่ซึ่งแม้จะไมขึ้นว่าเชื่อมต่อ Wi-Fi บนระบบของ FirefoxOS แต่เราก็สามารถใช้อินเตอร์เน็ตได้ปกติ

![](/assets/images/post/firefox-os-on-android-with-simple-apk/dialer.png){: .middle-image .small-image .z-depth-1}

มีแอปโทรศัพท์สำหรับโทรออกอยู่ด้วย แต่ผมลองกดโทรออกแล้วไม่มีอะไรเกิดขึ้น คิดว่าคงเป็นอีกหนึ่งในปัญหาการเชื่อมต่อฮาร์ดแวร์เช่นกัน

![](/assets/images/post/firefox-os-on-android-with-simple-apk/keyboard.png){: .middle-image .small-image .z-depth-1}

สำหรับแป้นพิมพ์จะใช้งานแป้นพิมพ์ของระบบ FirefoxOS เอง ซึ่งแป้นพิมพ์ภาษาไทยพึ่งถูกนำเข้ามาในระบบปฏิบัติการ FirefoxOS เมื่อไม่นานนี้ ท่านสามารถเปิดใช้งานได้ผ่าน ตั้งค่า > แป้นพิมพ์

![](/assets/images/post/firefox-os-on-android-with-simple-apk/ram-use.png){: .middle-image .small-image .z-depth-1}

ขอทิ้งท้ายไปด้วยภาพการใช้งานหน่วยความจำชั่วคราวขนาดมหาศาลถึง 875MB และเมื่อผมได้ลองใช้งานไป 15 นาทีพบว่าเครื่องมีอุณหภูมิขึ้นสูงมาก และแบตเตอรี่ลดลงอย่างรวดเร็ว ดังนั้น การติดตั้ง FirefoxOS ผ่าน APK นี้ยังเป็นเพียงเพื่อการสัมผัสประสบการณ์ FirefoxOS เป็นครั้งคราว ยังไม่เหมาะสำหรับการใช้งานในชีวิตประจำวันแทนตัวเรียกใช้งานของระบบปฏิบัติการณ์ Android เดิมเท่าใดนัก
