---
layout: post
title: "กล้าที่จะเผชิญหน้ากับอนาคต"
date: '2015-11-10T23:13:00.000+07:00'
author: Pakkapon Phongthawee
tags:
- diary
modified_time: '2015-11-10T23:13:00.000+07:00'
thumbnail: /assets/images/thumbnail/dare-for-future.png
---
ชีวิตของคนเราก็มักจะต้องผ่านเหตุการณ์ร้ายกันมาเสมอๆ บางทีเราเลือกที่จะร้องไห้กับมัน บางทีเราเลือกที่จะยิ้มสู้ถึงแม้ว่ามันจะเป็นรอยยิ้มจอมปลอมเพื่อกลบเกลื่อนเท่านั้น แตเราก็ไม่ควรให้สิ่งที่เกิดขึ้นมันกระทบกับสิ่งที่จะเกิดขึ้นในอนาคต

### ลืมความเศร้าในปัจจุบัน

เหตุการณ์ที่พึ่งผ่านมาอาจจะเป็นเรื่องยากที่จะไม่เศร้า การที่เราโศกเศร้า ร้องไห้ หรือแม้แต่เมาหัวราน้ำเพื่อให้ลืมเรื่องนี้ไปได้ ไม่ใช่เรื่องที่ผิด อีกทั้งยังเป็นเรื่องที่ดีด้วยซ้ำ เพราะมันจะทำให้คุณรู้สึกมีความสุขขึ้นไม่มากก็น้อยหลังจากระบายความทุกข์ออกไปบ้าง แต่เมื่อระบายไปแล้ว ก็ขอให้ลืมมันไปซะ อย่าจมปลักกับมัน ใช้เวลาในอนาคตทำให้ตัวเองมีความสุขเพิ่มขึ้นดีกว่า

### โอกาสไม่เคยรอใคร

คุณรู้ว่าเหตุการณ์แบบนี้จะต้องเกิดขึ้นอีกครั้งแม้ว่าจะต่างคน ต่างเวลา ต่างสถานที่ แต่มันก็หลีกเลี่ยงไม่ได้ที่จะไม่เกิดขึ้น และแน่นอนว่ามันคงยังทำให้คุณทุกข์ใจเหมือนเดิม คุณคงทำใจได้ยากที่จะทำเรื่องดีๆบางอย่างก่อนเหตุการณ์นั้นมาถึงอีก แต่อย่าลังเลเพราะคุณอาจเสียใจที่ต้องเสียโอกาสที่จะได้เรื่องนั้นไปตลอดกาลก็ได้

### อย่ากลัวอนาคต

เราไม่มีทางรู้ได้เลยว่าอนาคตข้างหน้าจะเป็นอย่างไร เหตุการณ์ข้างหน้าจะเป็นอย่างไร แม้แต่สิ่งที่ว่ามันต้องเกิดขึ้นแน่นอน แต่เพราะมันเป็นอนาคต ความไม่แน่นอนย่อมเกิดขึ้นได้เสมอ ฉะนั้นแล้วหากกังวลเกี่ยวกับอนาคตละก็ขอให้ตัวของคุณในอนาคตเป็นคนแก้ปัญหาแล้วกัน ใช้ชีวิตของคุณในวันนี้ให้เต็มที่ก็พอ
