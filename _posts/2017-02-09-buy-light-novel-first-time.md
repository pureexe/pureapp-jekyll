---
layout: post
title: ประสบการณ์ซื้อไลท์โนเวลครั้งแรก
date: '2017-02-09T15:15:00.000+07:00'
author: Pakkapon Phongthawee
tags:
- diary
modified_time: '2017-02-09T15:15:00.000+07:00'
thumbnail: /assets/images/thumbnail/first-time-ln.jpg
---
นับเป็นเวลากว่าปีมาแล้วที่ผมเริ่มเกิดอาการติดนิยายเว็บ (WN) ตอนนั้นเป็นราวๆ ช่วงปีใหม่ 2559 ระหว่างเดินกับทางอินเตอร์เน็ตย่ำแย่เกินจะอ่านมังงะ ตอนนั้นเลยเริ่มอ่านนิยายแปล ที่อยู่ในเว็บ[แมวดุ้น](http://www.nekopost.net) เลือกเรื่องแรกที่มีการโพสล่าสุดในตอนนั้น นั่นคือ[โลกต่างมิติน่ะต้องไปกับสมาร์ทโฟนสิ](http://www.nekopost.net/novel/3702) และเริ่มติดนิยายเรื่อยมา จนกระทั่งผ่านมาครึ่งปีผมได้สัมผัสนิยายเล่มครั้งแรกกับเรื่อง [โอเวอร์ลอร์ด ราชันอมตะ](http://shop.dexclub.com/product/product-info.php?id=3915)โดยการยืมของรุ่นน้องที่รู้จักมาอ่าน

แม้ว่าผมจะไม่เคยไปที่งานสัปดาห์หนังสือแห่งชาติเลยแม้สักครั้ง แต่ก็ต้องขอบคุณมหาวิทยาลัยที่จัดงาน[ทับแก้วบุ๊คแฟร์](http://www.snc.lib.su.ac.th/bookfair/) ที่มีร้านหนังสือมาจัดจำหน่ายหนังสือมากมาย วันจันทร์ที่ผมเรียนแค่ 8.30 - 10.20 น. เท่านั้น ผมเดินผ่านไปเรื่อยๆ จำได้ว่าปีที่แล้วมีร้านที่มาขายไลท์โนเวล (LN) มือ 2 เล่มละ 20 บาท ซึ่งปีนี้ผมหาร้านนั้นไม่เจอ แต่ตอนนั้นยังไม่ได้ซื้อ เพราะไม่คิดว่าพวกนิยายนี้จะอ่านแล้วติดหนักขนาดนี้ และเมื่อผมเดินๆ ไปก็พบเข้ากับร้านนี้


<center>
<div class="fb-post" data-href="https://www.facebook.com/animagshop/posts/1080141208781313:0" data-width="500" data-show-text="false"><blockquote cite="https://www.facebook.com/animagshop/posts/1080141208781313:0" class="fb-xfbml-parse-ignore"><p>&#xe21;&#xe32;&#xe1e;&#xe1a;&#xe01;&#xe31;&#xe1a;&#xe2d;&#xe19;&#xe34;&#xe41;&#xe21;&#xe47;&#xe01;&#xe2d;&#xe2d;&#xe19;&#xe17;&#xe31;&#xe27;&#xe23;&#xe4c;&#xe2d;&#xe34;&#xe19;&#xe17;&#xe31;&#xe1a;&#xe41;&#xe01;&#xe49;&#xe27;&#xe1a;&#xe38;&#xe4a;&#xe01;&#xe41;&#xe1f;&#xe23;&#xe4c;&#xe15;&#xe2d;&#xe19;&#xe19;&#xe35;&#xe49;&#xe44;&#xe14;&#xe49;&#xe40;&#xe25;&#xe22;&#xe04;&#xe48;&#xe32;&#xe32;

&#xe13; &#xe1a;&#xe39;&#xe18;&#xe17;&#xe35;&#xe48; 17 &#xe25;&#xe32;&#xe19;&#xe2b;&#xe2d;&#xe2a;&#xe21;&#xe38;&#xe14;&#xe1e;&#xe23;&#xe30;&#xe23;&#xe32;&#xe0a;&#xe27;&#xe31;&#xe07;&#xe2a;&#xe19;&#xe32;&#xe21;&#xe08;&#xe31;&#xe19;&#xe17;&#xe23;&#xe4c;&#xe04;&#xe48;&#xe30; &#x1f60d;&#x1f60d;&#x1f60d;</p>Posted by <a href="https://www.facebook.com/animagshop/">Animag shop</a> on&nbsp;<a href="https://www.facebook.com/animagshop/posts/1080141208781313:0">Sunday, February 5, 2017</a></blockquote></div>
</center>

นี่คือร้านของ Animag หนึ่งในผู้จัดจำหน่ายไลท์โนเวลในประเทศไทยนั่นเอง ตอนแรกก็ยังไม่ได้คิดว่าจะซื้ออะไร แต่พอเห็น [ขอให้ระเบิดตูมตามในโลกแฟนตาซี](http://www.animagshop.com/product-th-1087786-6870488-%E0%B8%82%E0%B8%AD%E0%B9%83%E0%B8%AB%E0%B9%89%E0%B8%A3%E0%B8%B0%E0%B9%80%E0%B8%9A%E0%B8%B4%E0%B8%94%E0%B8%95%E0%B8%B9%E0%B8%A1%E0%B8%95%E0%B8%B2%E0%B8%A1%E0%B9%83%E0%B8%99%E0%B9%82%E0%B8%A5%E0%B8%81%E0%B9%81%E0%B8%9F%E0%B8%99%E0%B8%95%E0%B8%B2%E0%B8%8B%E0%B8%B5!+%E0%B9%80%E0%B8%A5%E0%B9%88%E0%B8%A1+1+(%E0%B8%AA%E0%B8%9B%E0%B8%B4%E0%B8%99%E0%B8%AD%E0%B8%AD%E0%B8%9F).html)เท่านั้นแหละ นึกถึงสมัยตอนที่มันยังไม่มีลิขสิทธิ์ในประเทศไทย ตอนนั้นมีคนแปลลงในพันทิป ผมรีบเดินไปตู้ ATM เพื่อกดเงินออกมาโดยพลัน

เมื่อกลับมาที่ร้านผมไม่รีรอ หยิบ[ขอให้โชคดีมีใช้ในโลกแฟนตาซี](http://www.animagshop.com/product_1046899.1087786_th)เล่ม 1-5 พร้อมด้วยเล่มสปินออฟที่อ่านค้างไว้ในพันทิปทันที พร้อมยืนออกไปพูดว่าคิดเงินด้วยครับ ตอนนั้นเขาเวลาประมาณ 10.30 น. เจ้าหน้าที่ยังจัดของไม่เสร็จด้วยซ้ำ ไปก่อนที่เจ้าหน้าที่จะถ่ายรูปด้านบนเสียอีก เจ้าหน้าที่ลุกลี้ลุกลนหาของ ไม่รู้ว่าเป็นคนแรกที่ซื้อหรือเปล่า แต่ว่าระหว่างรอตอนนั้นก็มีอีกคนกำลังยืนดูหนังสืออยู่ผมยาวๆ ดูบุคคลิกแล้วน่าจะเรียนคณะมัณฑนศิลป์ ถามผมขึ้นว่า "ชอบอ่านไลท์โนเวลงั้นหรอ" ผมเองก็ไม่รู้จะตอบอย่างไรเหมือนกัน เพราะตัวผมเองก็เพิ่งเคยจะซื้อครั้งแรกเนี่ยแหละ เลยได้ยิ้มๆ และพยักหน้า เขาก็ถามต่อว่า "คิดว่าจากเรื่องทั้งหมดในนี้ภายในปีนี้จะได้เป็นอนิเมะ" ผมเองก็ไม่รู้เหมือนกัน ผมได้แต่ทำสายตาสอดส่องไปรอบๆ รอเวลาเจ้าหน้าที่คิดเงิน สายตาผมไปหยุดที่ซี่รี่ [Fate](http://www.animagshop.com/product_450619.1119158_th) ซักพักนึง เนื่องจากไม่รู้จะตอบอะไรดี เขาก็พูดขึ้นมาว่า "เฟทอย่างนั้นหรอ?" แม้ว่าผมจะไม่ได้ติดตามเรื่องนี้ แต่ผมก็ตอบกลับไปว่า "เฟทมีรอทำอนิเมะอยู่ 3 ภาคแล้วนี่ครับ" เขาก็ตอบกลับมาว่า "4 แล้วต่างหาก ไม่แน่เล่มนี้อาจจะได้ทำด้วยก็ได้" (ผมจำไม่ได้แล้วว่าที่เขาชี้ไปคือภาคไหน) ตอนนั้นคุณเจ้าหน้าที่คิดเงินเสร็จพอดี ราคาทั้งสิ้น 790 บาท แต่โปรโมชั่นเขียนไว้ว่าซื้อครบ 800 บาท อืม... ผมนำเงินออกมาจากกระเป๋าเงิน คุณเจ้าหน้าที่ก็ถามขึ้นว่า "เข็มกลัดลายไหนดีคะ" เป็นอันว่าคุณเจ้าหน้าที่ก็ได้แถม เข็มกลัดซึ่งเป็นของแถมโปรโมชั่น 800 บาทให้ ผมจึงเลือกเข็มกลัดลาย [ลาลาทีน่า (ดักเนส)](http://konosuba.wikia.com/wiki/Darkness) เนื่องจากเพิ่งโดนดาเมจความงามจากภาค 2 ตอน 4 ไป พร้อมแถมโปสเตอร์ [No Game No Life](http://www.animagshop.com/product_1046899.1046926_th) ให้ 2 แผ่น แต่ว่าผมไม่ได้ติดตามซีรี่นี้เลยวางไว้ในลิ้นชักเฉยๆไม่ได้ติด

<center>
<div class="fb-post" data-href="https://www.facebook.com/pureexe/posts/1550339774980401" data-show-text="false"><blockquote cite="https://www.facebook.com/pureexe/posts/1550339774980401" class="fb-xfbml-parse-ignore"><p>&#xe40;&#xe0a;&#xe48;&#xe32;&#xe1a;&#xe39;&#xe0a;&#xe32; &#xe1a;&#xe23;&#xe4a;&#xe30;&#xe41;&#xe21;&#xe48;&#xe2a;&#xe32;&#xe23;&#xe2a;&#xe49;&#xe21; &#xe22;&#xe01;&#xe0a;&#xe38;&#xe14;
#TKbookFair</p>Posted by <a href="https://www.facebook.com/pureexe">Pakkapon Phongthawee</a> on&nbsp;<a href="https://www.facebook.com/pureexe/posts/1550339774980401">Sunday, February 5, 2017</a></blockquote></div>
</center>

และวันต่อมาผมก็ได้สะดุดตากับอีกเรื่อง [กรรมกรไอที ชีวิตนี้ต้องสตรอง!](http://www.animagshop.com/product_1046899.1110746_th) ถึงจากปกแล้วผมจะไม่ใช่หมีก็เถอะ แต่ดูพาดหัวเรื่องแล้วดูเข้ากับวิถีชีวิตติดคอมของผมดี เลยซื้อมาลองดู โดยซื้อมาถึง 2 เล่มทั้งๆที่ยังไม่รู้ว่าเป็นเรื่องแบบไหนด้วยซ้ำ สำหรับรอบนี้ราคาทั้งสิ้น 270 บาท ของแถมที่ได้ก็มีที่คั่นหนังสือ รอบนี้ได้เป็นลาย[น้องเรม](http://rezero.wikia.com/wiki/Rem)และ[พี่แรม](http://rezero.wikia.com/wiki/Ram) ต่างจากรอบแรกที่ได้ที่คั่นลาย No Game No Life ผมจึงเปลี่ยนมาใช้ที่คั่นหนังสืออันนี้แทน

**ป.ล.:** ขออภัยสำหรับรูปถ่ายที่ภาพแตกด้วยนะครับ กล้องไม่ค่อยจะดีครับ
