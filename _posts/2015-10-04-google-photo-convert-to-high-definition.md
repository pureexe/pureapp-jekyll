---
layout: post
title: "แปลงรูปภาพเก่าใน Google Photos จากดั้งเดิมเป็นคุณภาพสูง"
date: '2015-10-04T14:00:00.000+07:00'
author: Pakkapon Phongthawee
tags:
- "สอน"
modified_time: '2015-10-04T14:43:00.000+07:00'
thumbnail: /assets/images/thumbnail/google-photo-convert-to-high-definition.png
---
เมื่อช่วงเดือนมิถุนายนที่ผ่านมา Google ได้เปิดบริการ Google Photos ซึ่งสามารถฝากรูปและวิดีโอได้ฟรีไม่จำกัด หากขนาดภาพต่ำกว่า 16 ล้านพิกเซลและขนาดวิดีโอไม่เกิน  1080p แต่ทั้งนี้ต้องตั้งรูปแบบการอัปโหลดเป็นแบบคุณภาพสูง ไม่เช่นนั้น Google จะคิดพื้นที่ในการเก็บไฟล์โดยการหักออกจากพื้นที่ Google Drive ซึ่งการตั้งคุณภาพสูงนั้นจะมีผลกับภาพที่อัปโหลดเข้าไปใหม่เท่านั้นไม่มีผลกับภาพเดิมที่มีอยู่แล้ว และ Google เองก็ไม่ได้สร้างปุ่มสำหรับแปลงภาพไว้ จึงมีวิธีเดียวในการแปลงคุณภาพคือดาวน์โหลดออกมาและอัปโหลดเข้าไปใหม่ ซึ่งทำได้ลำบากมาก แต่แล้วก็มีคนค้นพบวิธีใหม่ในการแปลงรูปเก่าให้เป็นรูปใหม่

1. ตั้งบัญชีหลักของคุณให้อัปโหลดเป็นภาพคุณภาพสูง    
2. กลับมาที่หน้า Google Photos แล้วกดที่รูปแรก จากนั้นกด Shift แล้วเลือกรูปสุดท้ายให้ขึ้นว่าเป็นเลือกทั้งหมด (หากมีเกิน 1,500 รูปให้แบ่งเลือกครั้งละ 1,500 รูป)
3. กดไอคอนแชร์ด้านบน
4. กดรับลิ้งค์ที่แชร์ได้    
5. สมัครบัญชีใหม่ ล็อคอินบัญชีใหม่แล้วเปิดลิ้งค์ที่ได้มากดเพิ่มไปยังห้องสมุด    
![](/assets/images/post/google-photo-convert-to-high-definition/gphoto-library.png)
6. ลบรูปเก่าออกจากบัญชีหลักของเรา (อย่าลืมตามไปลบออกจากถังขยะด้วย)
7. ทำซ้ำขั้นตอนที่ 2 ถึง 4 ที่บัญชีใหม่ แล้วเราจะได้รับลิ้งค์มา
8. ล็อคอินเป็นบัญชีหลักแล้วกดเพิ่มไปยังห้องสมุด

แค่นี้ก็จะทำให้รูปภาพเก่าๆบน Google Photos กลายเป็นภาพคุณภาพสูงและทำให้เราได้รับพื้นที่ของ Google Drive ที่ถูกใช้ไปในการเก็บรูปกลับคืนมา

ขอบคุณวิธีจาก  [Google Product forum](https://productforums.google.com/forum/#!msg/photos/GAfHKYMiixQ/cU7Hg1AnCwAJ)
