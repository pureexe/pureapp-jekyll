---
layout: post
title: ปัญหาในการแปลเกมส์ที่สร้างจาก RPG Maker 2000
date: '2016-01-31T10:10:00.000+07:00'
author: Pakkapon Phongthawee
tags:
- คอมพิวเตอร์
modified_time: '2016-01-31T10:10:00.000+07:00'
thumbnail:
---
ช่วงนี้ผมก็ได้เล่นเกมส์ที่สร้างจากโปรแกรม RPG Maker 2000 ซึ่งผมชอบเนื้อหามาก เลยได้พยายามแปลออกมาแต่พบว่ามันมีปัญหากับการแสดงผลภาษาไทย ทำให้งานแปลต้องหยุดชะงักลง

## เมื่อก่อน
เมื่อลองพยายามค้นหาวิธีการแก้ปัญหานี้ ก็พบว่ามีคนสร้างวิธีแก้ขัดไปคร่าวๆแล้ว โดยการสร้างโปรแกรมชื่อ ฒ.ผู้เฒ่าขึ้นมา
![](/assets/images/post/rpg-maker-2000-game-thai-translation-problem/tor-pu-thoa.png){: .small-image .middle-image }

โดยการทำงานของโปรแกรมนี้จะทำหน้าที่แปลง ภาษาไทยเป็นภาษาสุดประหลาด ตัวอย่างเช่น คำว่า `สวัสดีจ้า` ถูกแปลงเป็น `ส๕ส๑า` แต่เมื่อแสดงผลแล้วกลับแสดงผลออกมาได้ถูกต้อง ทำให้ผมต้องประหลาดใจเป็นอย่างมาก

![](/assets/images/post/rpg-maker-2000-game-thai-translation-problem/rm2000.png){: .small-image .middle-image }

ซึ่งความลับของการทำอย่างนี้คือเมื่อได้ทำการติดตั้งโปรแกรม ฒ.ผู้เฒ่าลงในเครื่อง โปรแกรมจะทำการติดตั้งฟ้อนต์ชื่อ rm2000 ลงมาบนเครื่องของเรา

![](/assets/images/post/rpg-maker-2000-game-thai-translation-problem/ascii-vs-rm2000.png){: .middle-image }

ซึ่งฟ้อนต์นี้ได้รับการแก้ไขโดยจะเห็นว่า ตัวอักษร `a` ถูกแก้เป็น `นิ` และ `b` ถูกแก้เป็น `ริ่` เป็นต้น ซึ่งจุดนี้ทำให้ผมทราบได้ว่า RPG maker 2000 นั่นไม่สามารถแสดงวรรณยุกต์และสระลอยได้นั่นเอง จึงใช้วิธีการแก้ฟ้อน และให้ตัวอักษร 1 ตัวทำการแสดงตัวอักษร สระและวรรณยุกต์ไปพร้อมกันเลย

![](/assets/images/post/rpg-maker-2000-game-thai-translation-problem/rm2000-256-char.png){: .middle-image }

แต่โชคไม่ดีเท่าไรนัก ฟ้อนต์ rm2000 มีตัวอักษรเพียง 256 ตัวเท่านั้น ซึ่งไม่ครอบคลุมคำที่ต้องการใช้ทั้งหมดเช่น ตัวอย่างคำว่า `ซินเดอเรลล่า` จะไม่สามารถพิมพ์ได้เนื่องจากไม่มีตัวอักษร `ซิ` ออกมาได้ อีกทั้งเมื่อเราต้องการใช้ตัวอักษรของภาษาอังกฤษไปแล้วเราจะไม่สามารถใช้ได้เนื้องจาก ตัวอักษรภาษาอังกฤษได้ถูกแทนที่ไปแล้วดังรูปภาพที่ปรากฏด้านบน

##เทคโนโลยีมาถึงแล้ว

![](/assets/images/post/rpg-maker-2000-game-thai-translation-problem/font-awesome-banner.png){: .small-image .middle-image }

ปัจจุบันนี้เรานิยมใช้ฟ้อนต์แสดงเป็นไอคอนแทนรูปภาพเป็นอย่างมาก และฟ้อนต์นั้นในตอนนี้ได้ ขยายเป็น Unicode แล้ว ทำให้สามารถเก็บรูปแบบตัวอักษรได้มากขึ้น

![](/assets/images/post/rpg-maker-2000-game-thai-translation-problem/created-new-font.png){: .small-image .middle-image }

และเมื่อเราเก็บตัวอักษรได้มากขึ้นเราก็จะมีที่เก็บมากพอสำหรับตัวอักษรต่างๆ เข้าไปอีก อย่างเช่น ก. ไก่ เราก็จะมีที่มากพอเก็บทั้ง `กุ กู กิ กี กื ก็ ก`

##ยังทำไม่ได้

ผมได้ลองสร้างฟ้อนขึ้นมาทดสอบพบว่า RPG Maker 2000 ยังไม่สามารถดึงฟ้อนดังกล่าวไปแสดงได้ด้วยสาเหตุอะไรบางอย่าง ที่ผมยังไม่ทราบ แต่จากการสังเกตของผม เหมือนว่าฟ้อนต์ที่ RPG Maker 2000 สามารถดึงไปแสดงได้จะเป็น `.fon` เท่านั้นยังไม่สามารถดึง `.ttf` ไปใช้งานได้

**พวกเราใกล้ทำสำเร็จแล้ว** ถ้าเราสามารถติดตั้งฟ้อนนี้ลงไปได้ทุกอย่างก็จะสำเร็จ ซึ่งถ้าท่านสามารถแก้ปัญหาเหล่านี้ได้ ขอให้ติดต่อกลับมาที่ผมโดยเร็วนะครับ เพื่อจะได้สามารถแปลเกมส์ได้ต่อไป ขอขอบคุณล่วงหน้าครับ
