---
layout: post
title: ความสัมพันธ์บนเฟสบุ๊ค
date: '2015-12-09T20:10:00.000+07:00'
author: Pakkapon Phongthawee
tags:
- คอมพิวเตอร์
- แรงบันดาลใจ
modified_time: '2015-12-09T20:10:00.000+07:00'
thumbnail:
---
ยุคนี้เป็นยุคที่อะไรๆ เราก็ใส่บนเฟสบุ๊คกันหมด เราใช้เฟสบุ๊คในการติดต่อสื่อสารกับคนที่อยู่ไกลไม่ได้เห็นหน้ากัน เราใช้เฟสบุ๊คในการทำงานหารายได้ค้าขายจัดตั้งเป็นกิจการต่างๆ เราใช้เฟสบุ๊คเพื่อหาความบันเทิงและความรู้กับเพจต่างๆที่แชร์เรื่องราวมากมาย แม้กระทั้งการหาแฟนเราก็ยังใช้เฟสบุ๊คในการหา

แต่การหาแฟนในเฟสบุ๊คและโลกจริง มันไม่ใช่เรื่องง่าย ไม่เหมือนกับการหาแฟนในเกมส์จีบสาวซึ่งสาวๆทุกคนว่างพร้อมให้คนจีบ มีเกมส์น้อยมากที่เราต้องไปแย่งมา ดังนั้นถ้าเราได้วิเคราะห์ข้อมูลความสัมพันธ์ของเขาก่อนว่าเขาว่างพร้อมให้เราจีบรึเปล่าจึงเป็นเรื่องที่ดีไม่น้อยเลย

![](/assets/images/post/relationship-on-facebook/faq-peek-fb.png){: .middle-image .z-depth-1}

ในคำถามที่พบบ่อยของเฟสบุ๊คได้มีข้อหนึ่งเขียนไว้ว่า "บอกฉันได้ไหมว่ามีใครมาดูโปรไฟล์ฉันบ้าง" ซึ่งทางเฟสบุ๊คได้ตอบไว้แล้วว่า "เฟสบุ๊คจะไม่บอกให้ทราบว่าใครมาส่องเรา ถ้าพบว่าแอปไหนทำได้ ให้แจ้งกลับมา" ดังนั้นแล้วอย่าหลงเชื่อวิธีที่จะบอกว่ามีใครมาแอบส่องเราได้นะครับ ไม่ใช่นั้นอาจโดนแฮคเฟสบุ๊คได้

![](/assets/images/post/relationship-on-facebook/Facebook_Graph_Search.jpg){: .middle-image .z-depth-1}

สมัยก่อนเราเคยมีวิธีการดูความสัมพันธ์บนเฟสบุ๊คง่ายกว่านี้ นั่นคือการใช้ [Graph Search](https://en.wikipedia.org/wiki/Facebook_Graph_Search) เพียงแค่พิมพ์คำสั่งลงไปว่า relationship with ... and ... โดยเติมชื่อคนทั้งสองลงไปในช่องว่าง เราก็จะสามารถทราบข้อมูลความสัมพันธ์กันบนเฟสบุ๊คได้ทันที แม้ว่าตอนนี้ความสามารถนี้จะถูกนำออกไปแล้ว
