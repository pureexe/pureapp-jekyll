---
layout: post
title: บรรยายความรู้สึกหลังจากลอง Vue.js
date: '2016-04-10T16:00:00.000+07:00'
author: Pakkapon Phongthawee
tags:
- คอมพิวเตอร์
- เว็บ
modified_time: '2016-04-10T16:00:00.000+07:00'
thumbnail:
---
ช่วง 2-3 วันมานี้ผ่านมานี้ ผมกำลังมองหา Javascript Framework ที่จะช่วยให้ชีวิตผมง่ายขึ้นอยู่ โดยมีความต้องการพื้นฐานคือ ต้องการเฟรมเวิร์คที่ช่วยทำงานง่ายๆ ได้เร็ว ไม่เสียเวลาติดตั้งไฟล์ โน้น นี่ นั่นจะนวนมหาศาล เพราะเดี๋ยวนี้จะใช้เฟรมเวิร์คทั้งทีเห็นต้องใช้ hot-reload ใช้ babel มา compile โค้ดก่อน คือบ้านผมเป็นบ้านที่อินเตอร์เน็ตเข้าไม่ถึง การโหลดไฟล์พวก babel ขนาดเกิน 100 กว่า MB มันคงเป็นเรื่องยากมากกับการโหลดไฟล์ขนาดใหญ่แบบนั้นผ่านอินเตอร์เน็ตมือถือ ทำให้ผมต้องออกตามหาเฟรมเวิร์คที่เหมาะกับตัวเอง

## ก่อนหน้านี้

ก่อนหน้านี้ผมใช้ JQuery ร่วมกับ Handlebar ซึ่งถามว่าโอเคกับมันไหม ก็เรียกได้ว่าแทบจะเพอร์เฟคเลยล่ะสำหรับคอมโบนี้ ก็เริ่มรู้สึกเหนื่อยใจกับการที่ต้องสั่งให้ compile template ตอนรันทุกรอบก่อนที่จะเซ็ทเข้าไปใน html ทำให้เริ่มรู้สึกว่าตัวเองอยากมองหาเฟรมเวิร์คที่มี data-binding มาใช้งานบ้างแล้ว

## เฟรมเวิร์คเด็ดในปัจจุบัน

ถ้าพูดถึงศึก Javascript Framework ก็คงไม่พ้นค่ายหลักอย่าง Angular และ React แต่ก็ยังมีค่ายยิบย่อย อื่นอยู่ด้วย ตัวผมเลยแวะไปลองมาแล้วพบว่า ฝั่งของ React ถ้าไม่ใช้ตัวคอมไพล์โค้ด ไม่ใช้ JSX รู้สึกว่ายากกว่าธรรมดาเสียอีก ฝั่ง Angular ก็รู้สึกลำบากใจที่ต้องแยกเป็น Model View Controller แทนที่จะยัดทุกอย่างมันลงในไฟล์เดียว จะได้เรียกว่า Single Page App สมชื่อ (ผมก็รู้ว่าการยัดทุกอย่างลงไฟล์เดียวมันไม่ดีซะเลย แต่ส่วนใหญ่ถ้าโปรเจคเล็กๆ ทำเสร็จในวันเดียวผมก็ไม่แยกไฟล์หรอก)

## พบกับ Vue.js
